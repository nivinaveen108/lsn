WEBVTT

1
00:00:00.000 --> 00:00:16.000
.. ന്യാസഃ ..

2
00:00:16.000 --> 00:00:54.000
അസ്യ ശ്രീലലിതാസഹസ്രനാമസ്തോത്രമാലാമന്ത്രസ്യ .
വശിന്യാദിവാഗ്ദേവതാ ഋഷയഃ .
അനുഷ്ടുപ്ഛന്ദഃ .
ശ്രീലലിതാപരമേശ്വരീ ദേവതാ .
ശ്രീമദ്വാഗ്ഭവകൂടേതി ബീജം .
മധ്യകൂടേതി ശക്തിഃ .
ശക്തികൂടേതി കീലകം .
ശ്രീലലിതാമഹാത്രിപുരസുന്ദരീ-പ്രസാദസിദ്ധിദ്വാരാ
ചിന്തിതഫലാവാപ്ത്യർഥേ ജപേ വിനിയോഗഃ .

3
00:00:54.000 --> 00:00:56.000
.. ധ്യാനം ..

4
00:00:56.000 --> 00:01:22.000
സിന്ദൂരാരുണവിഗ്രഹാം ത്രിനയനാം മാണിക്യമൗലിസ്ഫുരത്
താരാനായകശേഖരാം സ്മിതമുഖീമാപീനവക്ഷോരുഹാം .
പാണിഭ്യാമലിപൂർണരത്നചഷകം രക്തോത്പലം വിഭ്രതീം
സൗമ്യാം രത്നഘടസ്ഥരക്തചരണാം ധ്യായേത്പരാമംബികാം ..

5
00:01:22.000 --> 00:01:36.000
അരുണാം കരുണാതരംഗിതാക്ഷീം
ധൃതപാശാങ്കുശപുഷ്പബാണചാപാം .
അണിമാദിഭിരാവൃതാം മയുഖൈഃ
അഹമിത്യേവ വിഭാവയേ ഭവാനീം ..

6
00:01:36.000 --> 00:02:03.000
ധ്യായേത്പദ്മാസനസ്ഥാം വികസിതവദനാം പദ്മപത്രായതാക്ഷീം
ഹേമാഭാം പീതവസ്ത്രാം കരകലിതലസദ്ധേമപദ്മാം വരാംഗീം .
സർവാലങ്കാരയുക്താം സതതമഭയദാം ഭക്തനമ്രാം ഭവാനീം
ശ്രീവിദ്യാം ശാന്തമൂർതിം സകലസുരനുതാം സർവസമ്പത്പ്രദാത്രീം ..

7
00:02:03.000 --> 00:02:25.000
സകുങ്കുമവിലേപനാമലികചുംബികസ്തൂരികാം
സമന്ദഹസിതേക്ഷണാം സശരചാപപാശാങ്കുശാം .
അശേഷജനമോഹിനീമരുണമാല്യഭൂഷാംബരാം
ജപാകുസുമഭാസുരാം ജപവിധൗ സ്മരേദംബികാം ..

8
00:02:25.000 --> 00:02:32.000
.. അഥ ശ്രീലലിതാസഹസ്രനാമസ്തോത്രം ..

9
00:02:32.000 --> 00:02:45.000
ഓം ശ്രീമാതാ ശ്രീമഹാരാജ്ഞീ ശ്രീമത്-സിംഹാസനേശ്വരീ .
ചിദഗ്നി-കുണ്ഡ-സംഭൂതാ ദേവകാര്യ-സമുദ്യതാ .. 1..

10
00:02:45.000 --> 00:02:56.000
ഉദ്യദ്ഭാനു-സഹസ്രാഭാ ചതുർബാഹു-സമന്വിതാ .
രാഗസ്വരൂപ-പാശാഢ്യാ ക്രോധാകാരാങ്കുശോജ്ജ്വലാ .. 2..

11
00:02:56.000 --> 00:03:05.300
മനോരൂപേക്ഷു-കോദണ്ഡാ പഞ്ചതന്മാത്ര-സായകാ .
നിജാരുണ-പ്രഭാപൂര-മജ്ജദ്ബ്രഹ്മാണ്ഡ-മണ്ഡലാ .. 3..

12
00:03:05.300 --> 00:03:14.000
ചമ്പകാശോക-പുന്നാഗ-സൗഗന്ധിക-ലസത്കചാ .
കുരുവിന്ദമണി-ശ്രേണീ-കനത്കോടീര-മണ്ഡിതാ .. 4..

13
00:03:14.000 --> 00:03:23.000
അഷ്ടമീചന്ദ്ര-വിഭ്രാജ-ദലികസ്ഥല-ശോഭിതാ .
മുഖചന്ദ്ര-കലങ്കാഭ-മൃഗനാഭി-വിശേഷകാ .. 5..

14
00:03:23.000 --> 00:03:32.000
വദനസ്മര-മാംഗല്യ-ഗൃഹതോരണ-ചില്ലികാ .
വക്ത്രലക്ഷ്മീ-പരീവാഹ-ചലന്മീനാഭ-ലോചനാ .. 6..

15
00:03:32.000 --> 00:03:40.000
നവചമ്പക-പുഷ്പാഭ-നാസാദണ്ഡ-വിരാജിതാ .
താരാകാന്തി-തിരസ്കാരി-നാസാഭരണ-ഭാസുരാ .. 7..

16
00:03:40.000 --> 00:03:48.000
കദംബമഞ്ജരീ-കൢപ്ത-കർണപൂര-മനോഹരാ .
താടങ്ക-യുഗലീ-ഭൂത-തപനോഡുപ-മണ്ഡലാ .. 8..

17
00:03:48.000 --> 00:03:56.000
പദ്മരാഗ-ശിലാദർശ-പരിഭാവി-കപോലഭൂഃ .
നവവിദ്രുമ-ബിംബശ്രീ-ന്യക്കാരി-രദനച്ഛദാ .. 9.. (ദശനച്ഛദാ)

18
00:03:56.000 --> 00:04:04.000
ശുദ്ധ-വിദ്യാങ്കുരാകാര-ദ്വിജപങ്ക്തി-ദ്വയോജ്ജ്വലാ .
കർപൂര-വീടികാമോദ-സമാകർഷി-ദിഗന്തരാ .. 10..

19
00:04:04.000 --> 00:04:12.000
നിജ-സല്ലാപ-മാധുര്യ-വിനിർഭർത്സിത-കച്ഛപീ . (നിജ-സംലാപ)
മന്ദസ്മിത-പ്രഭാപൂര-മജ്ജത്കാമേശ-മാനസാ .. 11..

20
00:04:12.000 --> 00:04:20.000
അനാകലിത-സാദൃശ്യ-ചിബുകശ്രീ-വിരാജിതാ . (ചുബുകശ്രീ)
കാമേശ-ബദ്ധ-മാംഗല്യ-സൂത്ര-ശോഭിത-കന്ധരാ .. 12..

21
00:04:20.000 --> 00:04:28.000
കനകാംഗദ-കേയൂര-കമനീയ-ഭുജാന്വിതാ .
രത്നഗ്രൈവേയ-ചിന്താക-ലോല-മുക്താ-ഫലാന്വിതാ .. 13..

22
00:04:28.000 --> 00:04:36.000
കാമേശ്വര-പ്രേമരത്ന-മണി-പ്രതിപണ-സ്തനീ .
നാഭ്യാലവാല-രോമാലി-ലതാ-ഫല-കുചദ്വയീ .. 14..

23
00:04:36.000 --> 00:04:44.000
ലക്ഷ്യരോമ-ലതാധാരതാ-സമുന്നേയ-മധ്യമാ .
സ്തനഭാര-ദലന്മധ്യ-പട്ടബന്ധ-വലിത്രയാ .. 15..

24
00:04:44.000 --> 00:04:52.000
അരുണാരുണ-കൗസുംഭ-വസ്ത്ര-ഭാസ്വത്-കടീതടീ .
രത്ന-കിങ്കിണികാ-രമ്യ-രശനാ-ദാമ-ഭൂഷിതാ .. 16..

25
00:04:52.000 --> 00:05:00.000
കാമേശ-ജ്ഞാത-സൗഭാഗ്യ-മാർദവോരു-ദ്വയാന്വിതാ .
മാണിക്യ-മുകുടാകാര-ജാനുദ്വയ-വിരാജിതാ .. 17..

26
00:05:00.000 --> 00:05:09.000
ഇന്ദ്രഗോപ-പരിക്ഷിപ്ത-സ്മരതൂണാഭ-ജംഘികാ .
ഗൂഢഗുൽഫാ കൂർമപൃഷ്ഠ-ജയിഷ്ണു-പ്രപദാന്വിതാ .. 18..

27
00:05:09.000 --> 00:05:16.000
നഖ-ദീധിതി-സഞ്ഛന്ന-നമജ്ജന-തമോഗുണാ .
പദദ്വയ-പ്രഭാജാല-പരാകൃത-സരോരുഹാ .. 19..

28
00:05:16.000 --> 00:05:24.000
സിഞ്ജാന-മണിമഞ്ജീര-മണ്ഡിത-ശ്രീ-പദാംബുജാ . (ശിഞ്ജാന)
മരാലീ-മന്ദഗമനാ മഹാലാവണ്യ-ശേവധിഃ .. 20..

29
00:05:24.000 --> 00:05:33.000
സർവാരുണാഽനവദ്യാംഗീ സർവാഭരണ-ഭൂഷിതാ .
ശിവ-കാമേശ്വരാങ്കസ്ഥാ ശിവാ സ്വാധീന-വല്ലഭാ .. 21..

30
00:05:33.000 --> 00:05:42.300
സുമേരു-മധ്യ-ശൃംഗസ്ഥാ ശ്രീമന്നഗര-നായികാ .
ചിന്താമണി-ഗൃഹാന്തസ്ഥാ പഞ്ച-ബ്രഹ്മാസന-സ്ഥിതാ .. 22..

31
00:05:42.300 --> 00:05:52.000
മഹാപദ്മാടവീ-സംസ്ഥാ കദംബവന-വാസിനീ .
സുധാസാഗര-മധ്യസ്ഥാ കാമാക്ഷീ കാമദായിനീ .. 23..

32
00:05:52.000 --> 00:06:00.000
ദേവർഷി-ഗണ-സംഘാത-സ്തൂയമാനാത്മ-വൈഭവാ .
ഭണ്ഡാസുര-വധോദ്യുക്ത-ശക്തിസേനാ-സമന്വിതാ .. 24..

33
00:06:00.000 --> 00:06:08.300
സമ്പത്കരീ-സമാരൂഢ-സിന്ധുര-വ്രജ-സേവിതാ .
അശ്വാരൂഢാധിഷ്ഠിതാശ്വ-കോടി-കോടിഭിരാവൃതാ .. 25..

34
00:06:08.300 --> 00:06:16.300
ചക്രരാജ-രഥാരൂഢ-സർവായുധ-പരിഷ്കൃതാ .
ഗേയചക്ര-രഥാരൂഢ-മന്ത്രിണീ-പരിസേവിതാ .. 26..

35
00:06:16.300 --> 00:06:25.000
കിരിചക്ര-രഥാരൂഢ-ദണ്ഡനാഥാ-പുരസ്കൃതാ .
ജ്വാലാ-മാലിനികാക്ഷിപ്ത-വഹ്നിപ്രാകാര-മധ്യഗാ .. 27..

36
00:06:25.000 --> 00:06:31.300
ഭണ്ഡസൈന്യ-വധോദ്യുക്ത-ശക്തി-വിക്രമ-ഹർഷിതാ .
നിത്യാ-പരാക്രമാടോപ-നിരീക്ഷണ-സമുത്സുകാ .. 28..

37
00:06:31.300 --> 00:06:40.000
ഭണ്ഡപുത്ര-വധോദ്യുക്ത-ബാലാ-വിക്രമ-നന്ദിതാ .
മന്ത്രിണ്യംബാ-വിരചിത-വിഷംഗ-വധ-തോഷിതാ .. 29..

38
00:06:40.000 --> 00:06:49.000
വിശുക്ര-പ്രാണഹരണ-വാരാഹീ-വീര്യ-നന്ദിതാ .
കാമേശ്വര-മുഖാലോക-കല്പിത-ശ്രീഗണേശ്വരാ .. 30..

39
00:06:49.000 --> 00:06:57.000
മഹാഗണേശ-നിർഭിന്ന-വിഘ്നയന്ത്ര-പ്രഹർഷിതാ .
ഭണ്ഡാസുരേന്ദ്ര-നിർമുക്ത-ശസ്ത്ര-പ്രത്യസ്ത്ര-വർഷിണീ .. 31..

40
00:06:57.000 --> 00:07:05.000
കരാംഗുലി-നഖോത്പന്ന-നാരായണ-ദശാകൃതിഃ .
മഹാ-പാശുപതാസ്ത്രാഗ്നി-നിർദഗ്ധാസുര-സൈനികാ .. 32..

41
00:07:05.000 --> 00:07:13.000
കാമേശ്വരാസ്ത്ര-നിർദഗ്ധ-സഭണ്ഡാസുര-ശൂന്യകാ .
ബ്രഹ്മോപേന്ദ്ര-മഹേന്ദ്രാദി-ദേവ-സംസ്തുത-വൈഭവാ .. 33..

42
00:07:13.000 --> 00:07:21.300
ഹര-നേത്രാഗ്നി-സന്ദഗ്ധ-കാമ-സഞ്ജീവനൗഷധിഃ .
ശ്രീമദ്വാഗ്ഭവ-കൂടൈക-സ്വരൂപ-മുഖ-പങ്കജാ .. 34..

43
00:07:21.300 --> 00:07:30.000
കണ്ഠാധഃ-കടി-പര്യന്ത-മധ്യകൂട-സ്വരൂപിണീ .
ശക്തി-കൂടൈകതാപന്ന-കട്യധോഭാഗ-ധാരിണീ .. 35..

44
00:07:30.000 --> 00:07:38.000
മൂല-മന്ത്രാത്മികാ മൂലകൂടത്രയ-കലേവരാ .
കുലാമൃതൈക-രസികാ കുലസങ്കേത-പാലിനീ .. 36..

45
00:07:38.000 --> 00:07:47.000
കുലാംഗനാ കുലാന്തസ്ഥാ കൗലിനീ കുലയോഗിനീ .
അകുലാ സമയാന്തസ്ഥാ സമയാചാര-തത്പരാ .. 37..

46
00:07:47.000 --> 00:07:56.000
മൂലാധാരൈക-നിലയാ ബ്രഹ്മഗ്രന്ഥി-വിഭേദിനീ .
മണി-പൂരാന്തരുദിതാ വിഷ്ണുഗ്രന്ഥി-വിഭേദിനീ .. 38..

47
00:07:56.000 --> 00:08:05.000
ആജ്ഞാ-ചക്രാന്തരാലസ്ഥാ രുദ്രഗ്രന്ഥി-വിഭേദിനീ .
സഹസ്രാരാംബുജാരൂഢാ സുധാ-സാരാഭിവർഷിണീ .. 39..

48
00:08:05.000 --> 00:08:14.000
തഡില്ലതാ-സമരുചിഃ ഷട്ചക്രോപരി-സംസ്ഥിതാ .
മഹാസക്തിഃ കുണ്ഡലിനീ ബിസതന്തു-തനീയസീ .. 40..

49
00:08:14.000 --> 00:08:23.000
ഭവാനീ ഭാവനാഗമ്യാ ഭവാരണ്യ-കുഠാരികാ .
ഭദ്രപ്രിയാ ഭദ്രമൂർതിർഭക്ത-സൗഭാഗ്യദായിനീ .. 41..

50
00:08:23.000 --> 00:08:33.000
ഭക്തിപ്രിയാ ഭക്തിഗമ്യാ ഭക്തിവശ്യാ ഭയാപഹാ .
ശാംഭവീ ശാരദാരാധ്യാ ശർവാണീ ശർമദായിനീ .. 42..

51
00:08:33.000 --> 00:08:42.000
ശാങ്കരീ ശ്രീകരീ സാധ്വീ ശരച്ചന്ദ്ര-നിഭാനനാ .
ശാതോദരീ ശാന്തിമതീ നിരാധാരാ നിരഞ്ജനാ .. 43..

52
00:08:42.000 --> 00:08:52.000
നിർലേപാ നിർമലാ നിത്യാ നിരാകാരാ നിരാകുലാ .
നിർഗുണാ നിഷ്കലാ ശാന്താ നിഷ്കാമാ നിരുപപ്ലവാ .. 44..

53
00:08:52.000 --> 00:09:01.300
നിത്യമുക്താ നിർവികാരാ നിഷ്പ്രപഞ്ചാ നിരാശ്രയാ .
നിത്യശുദ്ധാ നിത്യബുദ്ധാ നിരവദ്യാ നിരന്തരാ .. 45..

54
00:09:01.300 --> 00:09:11.000
നിഷ്കാരണാ നിഷ്കലങ്കാ നിരുപാധിർനിരീശ്വരാ .
നീരാഗാ രാഗമഥനീ നിർമദാ മദനാശിനീ .. 46..

55
00:09:11.000 --> 00:09:21.000
നിശ്ചിന്താ നിരഹങ്കാരാ നിർമോഹാ മോഹനാശിനീ .
നിർമമാ മമതാഹന്ത്രീ നിഷ്പാപാ പാപനാശിനീ .. 47..

56
00:09:21.000 --> 00:09:30.300
നിഷ്ക്രോധാ ക്രോധശമനീ നിർലോഭാ ലോഭനാശിനീ .
നിഃസംശയാ സംശയഘ്നീ നിർഭവാ ഭവനാശിനീ .. 48.. (നിസ്സംശയാ)

57
00:09:30.300 --> 00:09:40.000
നിർവികല്പാ നിരാബാധാ നിർഭേദാ ഭേദനാശിനീ .
നിർനാശാ മൃത്യുമഥനീ നിഷ്ക്രിയാ നിഷ്പരിഗ്രഹാ .. 49..

58
00:09:40.000 --> 00:09:50.000
നിസ്തുലാ നീലചികുരാ നിരപായാ നിരത്യയാ .
ദുർലഭാ ദുർഗമാ ദുർഗാ ദുഃഖഹന്ത്രീ സുഖപ്രദാ .. 50..

59
00:09:50.000 --> 00:09:59.000
ദുഷ്ടദൂരാ ദുരാചാര-ശമനീ ദോഷവർജിതാ .
സർവജ്ഞാ സാന്ദ്രകരുണാ സമാനാധിക-വർജിതാ .. 51..

60
00:09:59.000 --> 00:10:08.000
സർവശക്തിമയീ സർവ-മംഗലാ സദ്ഗതിപ്രദാ .
സർവേശ്വരീ സർവമയീ സർവമന്ത്ര-സ്വരൂപിണീ .. 52..

61
00:10:08.000 --> 00:10:17.000
സർവ-യന്ത്രാത്മികാ സർവ-തന്ത്രരൂപാ മനോന്മനീ .
മാഹേശ്വരീ മഹാദേവീ മഹാലക്ഷ്മീർമൃഡപ്രിയാ .. 53..

62
00:10:17.000 --> 00:10:27.000
മഹാരൂപാ മഹാപൂജ്യാ മഹാപാതക-നാശിനീ .
മഹാമായാ മഹാസത്ത്വാ മഹാശക്തിർമഹാരതിഃ .. 54..

63
00:10:27.000 --> 00:10:37.000
മഹാഭോഗാ മഹൈശ്വര്യാ മഹാവീര്യാ മഹാബലാ .
മഹാബുദ്ധിർമഹാസിദ്ധിർമഹായോഗേശ്വരേശ്വരീ .. 55..

64
00:10:37.000 --> 00:10:47.000
മഹാതന്ത്രാ മഹാമന്ത്രാ മഹായന്ത്രാ മഹാസനാ .
മഹായാഗ-ക്രമാരാധ്യാ മഹാഭൈരവ-പൂജിതാ .. 56..

65
00:10:47.000 --> 00:10:55.300
മഹേശ്വര-മഹാകല്പ-മഹാതാണ്ഡവ-സാക്ഷിണീ .
മഹാകാമേശ-മഹിഷീ മഹാത്രിപുര-സുന്ദരീ .. 57..

66
00:10:55.300 --> 00:11:04.000
ചതുഃഷഷ്ട്യുപചാരാഢ്യാ ചതുഃഷഷ്ടികലാമയീ .
മഹാചതുഃ-ഷഷ്ടികോടി-യോഗിനീ-ഗണസേവിതാ .. 58..

67
00:11:04.000 --> 00:11:13.000
മനുവിദ്യാ ചന്ദ്രവിദ്യാ ചന്ദ്രമണ്ഡല-മധ്യഗാ .
ചാരുരൂപാ ചാരുഹാസാ ചാരുചന്ദ്ര-കലാധരാ .. 59..

68
00:11:13.000 --> 00:11:22.000
ചരാചര-ജഗന്നാഥാ ചക്രരാജ-നികേതനാ .
പാർവതീ പദ്മനയനാ പദ്മരാഗ-സമപ്രഭാ .. 60..

69
00:11:22.000 --> 00:11:31.000
പഞ്ച-പ്രേതാസനാസീനാ പഞ്ചബ്രഹ്മ-സ്വരൂപിണീ .
ചിന്മയീ പരമാനന്ദാ വിജ്ഞാന-ഘനരൂപിണീ .. 61..

70
00:11:31.000 --> 00:11:40.000
ധ്യാന-ധ്യാതൃ-ധ്യേയരൂപാ ധർമാധർമ-വിവർജിതാ .
വിശ്വരൂപാ ജാഗരിണീ സ്വപന്തീ തൈജസാത്മികാ .. 62..

71
00:11:40.000 --> 00:11:50.000
സുപ്താ പ്രാജ്ഞാത്മികാ തുര്യാ സർവാവസ്ഥാ-വിവർജിതാ .
സൃഷ്ടികർത്രീ ബ്രഹ്മരൂപാ ഗോപ്ത്രീ ഗോവിന്ദരൂപിണീ .. 63..

72
00:11:50.000 --> 00:11:59.000
സംഹാരിണീ രുദ്രരൂപാ തിരോധാന-കരീശ്വരീ .
സദാശിവാഽനുഗ്രഹദാ പഞ്ചകൃത്യ-പരായണാ .. 64..

73
00:11:59.000 --> 00:12:07.300
ഭാനുമണ്ഡല-മധ്യസ്ഥാ ഭൈരവീ ഭഗമാലിനീ .
പദ്മാസനാ ഭഗവതീ പദ്മനാഭ-സഹോദരീ .. 65..

74
00:12:07.300 --> 00:12:16.000
ഉന്മേഷ-നിമിഷോത്പന്ന-വിപന്ന-ഭുവനാവലീ .
സഹസ്ര-ശീർഷവദനാ സഹസ്രാക്ഷീ സഹസ്രപാത് .. 66..

75
00:12:16.000 --> 00:12:25.000
ആബ്രഹ്മ-കീട-ജനനീ വർണാശ്രമ-വിധായിനീ .
നിജാജ്ഞാരൂപ-നിഗമാ പുണ്യാപുണ്യ-ഫലപ്രദാ .. 67..

76
00:12:25.000 --> 00:12:34.000
ശ്രുതി-സീമന്ത-സിന്ദൂരീ-കൃത-പാദാബ്ജ-ധൂലികാ .
സകലാഗമ-സന്ദോഹ-ശുക്തി-സമ്പുട-മൗക്തികാ .. 68..

77
00:12:34.000 --> 00:12:43.000
പുരുഷാർഥപ്രദാ പൂർണാ ഭോഗിനീ ഭുവനേശ്വരീ .
അംബികാഽനാദി-നിധനാ ഹരിബ്രഹ്മേന്ദ്ര-സേവിതാ .. 69..

78
00:12:43.000 --> 00:12:53.000
നാരായണീ നാദരൂപാ നാമരൂപ-വിവർജിതാ .
ഹ്രീങ്കാരീ ഹ്രീമതീ ഹൃദ്യാ ഹേയോപാദേയ-വർജിതാ .. 70..

79
00:12:53.000 --> 00:13:03.000
രാജരാജാർചിതാ രാജ്ഞീ രമ്യാ രാജീവലോചനാ .
രഞ്ജനീ രമണീ രസ്യാ രണത്കിങ്കിണി-മേഖലാ .. 71..

80
00:13:03.000 --> 00:13:12.000
രമാ രാകേന്ദുവദനാ രതിരൂപാ രതിപ്രിയാ .
രക്ഷാകരീ രാക്ഷസഘ്നീ രാമാ രമണലമ്പടാ .. 72..

81
00:13:12.000 --> 00:13:21.000
കാമ്യാ കാമകലാരൂപാ കദംബ-കുസുമ-പ്രിയാ .
കല്യാണീ ജഗതീകന്ദാ കരുണാ-രസ-സാഗരാ .. 73..

82
00:13:21.000 --> 00:13:30.000
കലാവതീ കലാലാപാ കാന്താ കാദംബരീപ്രിയാ .
വരദാ വാമനയനാ വാരുണീ-മദ-വിഹ്വലാ .. 74..

83
00:13:30.000 --> 00:13:39.000
വിശ്വാധികാ വേദവേദ്യാ വിന്ധ്യാചല-നിവാസിനീ .
വിധാത്രീ വേദജനനീ വിഷ്ണുമായാ വിലാസിനീ .. 75..

84
00:13:39.000 --> 00:13:49.000
ക്ഷേത്രസ്വരൂപാ ക്ഷേത്രേശീ ക്ഷേത്ര-ക്ഷേത്രജ്ഞ-പാലിനീ .
ക്ഷയവൃദ്ധി-വിനിർമുക്താ ക്ഷേത്രപാല-സമർചിതാ .. 76..

85
00:13:49.000 --> 00:13:58.000
വിജയാ വിമലാ വന്ദ്യാ വന്ദാരു-ജന-വത്സലാ .
വാഗ്വാദിനീ വാമകേശീ വഹ്നിമണ്ഡല-വാസിനീ .. 77..

86
00:13:58.000 --> 00:14:07.300
ഭക്തിമത്-കല്പലതികാ പശുപാശ-വിമോചിനീ .
സംഹൃതാശേഷ-പാഷണ്ഡാ സദാചാര-പ്രവർതികാ .. 78.. (പാഖണ്ഡാ)

87
00:14:07.300 --> 00:14:16.000
താപത്രയാഗ്നി-സന്തപ്ത-സമാഹ്ലാദന-ചന്ദ്രികാ .
തരുണീ താപസാരാധ്യാ തനുമധ്യാ തമോഽപഹാ .. 79..

88
00:14:16.000 --> 00:14:25.000
ചിതിസ്തത്പദ-ലക്ഷ്യാർഥാ ചിദേകരസ-രൂപിണീ .
സ്വാത്മാനന്ദ-ലവീഭൂത-ബ്രഹ്മാദ്യാനന്ദ-സന്തതിഃ .. 80..

89
00:14:25.000 --> 00:14:35.000
പരാ പ്രത്യക്ചിതീരൂപാ പശ്യന്തീ പരദേവതാ .
മധ്യമാ വൈഖരീരൂപാ ഭക്ത-മാനസ-ഹംസികാ .. 81..

90
00:14:35.000 --> 00:14:44.300
കാമേശ്വര-പ്രാണനാഡീ കൃതജ്ഞാ കാമപൂജിതാ .
ശൃംഗാര-രസ-സമ്പൂർണാ ജയാ ജാലന്ധര-സ്ഥിതാ .. 82..

91
00:14:44.300 --> 00:14:54.000
ഓഡ്യാണപീഠ-നിലയാ ബിന്ദു-മണ്ഡലവാസിനീ .
രഹോയാഗ-ക്രമാരാധ്യാ രഹസ്തർപണ-തർപിതാ .. 83..

92
00:14:54.000 --> 00:15:02.300
സദ്യഃപ്രസാദിനീ വിശ്വ-സാക്ഷിണീ സാക്ഷിവർജിതാ .
ഷഡംഗദേവതാ-യുക്താ ഷാഡ്ഗുണ്യ-പരിപൂരിതാ .. 84..

93
00:15:02.300 --> 00:15:12.000
നിത്യക്ലിന്നാ നിരുപമാ നിർവാണ-സുഖ-ദായിനീ .
നിത്യാ-ഷോഡശികാ-രൂപാ ശ്രീകണ്ഠാർധ-ശരീരിണീ .. 85..

94
00:15:12.000 --> 00:15:21.300
പ്രഭാവതീ പ്രഭാരൂപാ പ്രസിദ്ധാ പരമേശ്വരീ .
മൂലപ്രകൃതിരവ്യക്താ വ്യക്താവ്യക്ത-സ്വരൂപിണീ .. 86..

95
00:15:21.300 --> 00:15:30.000
വ്യാപിനീ വിവിധാകാരാ വിദ്യാവിദ്യാ-സ്വരൂപിണീ .
മഹാകാമേശ-നയന-കുമുദാഹ്ലാദ-കൗമുദീ .. 87..

96
00:15:30.000 --> 00:15:39.000
ഭക്ത-ഹാർദ-തമോഭേദ-ഭാനുമദ്ഭാനു-സന്തതിഃ .
ശിവദൂതീ ശിവാരാധ്യാ ശിവമൂർതിഃ ശിവങ്കരീ .. 88..

97
00:15:39.000 --> 00:15:48.000
ശിവപ്രിയാ ശിവപരാ ശിഷ്ടേഷ്ടാ ശിഷ്ടപൂജിതാ .
അപ്രമേയാ സ്വപ്രകാശാ മനോവാചാമഗോചരാ .. 89..

98
00:15:48.000 --> 00:15:58.000
ചിച്ഛക്തിശ് ചേതനാരൂപാ ജഡശക്തിർജഡാത്മികാ .
ഗായത്രീ വ്യാഹൃതിഃ സന്ധ്യാ ദ്വിജവൃന്ദ-നിഷേവിതാ .. 90..

99
00:15:58.000 --> 00:16:07.000
തത്ത്വാസനാ തത്ത്വമയീ പഞ്ച-കോശാന്തര-സ്ഥിതാ .
നിഃസീമ-മഹിമാ നിത്യ-യൗവനാ മദശാലിനീ .. 91.. (നിസ്സീമ)

100
00:16:07.000 --> 00:16:16.300
മദഘൂർണിത-രക്താക്ഷീ മദപാടല-ഗണ്ഡഭൂഃ .
ചന്ദന-ദ്രവ-ദിഗ്ധാംഗീ ചാമ്പേയ-കുസുമ-പ്രിയാ .. 92..

101
00:16:16.300 --> 00:16:25.000
കുശലാ കോമലാകാരാ കുരുകുല്ലാ കുലേശ്വരീ .
കുലകുണ്ഡാലയാ കൗല-മാർഗ-തത്പര-സേവിതാ .. 93..

102
00:16:25.000 --> 00:16:35.000
കുമാര-ഗണനാഥാംബാ തുഷ്ടിഃ പുഷ്ടിർമതിർധൃതിഃ .
ശാന്തിഃ സ്വസ്തിമതീ കാന്തിർനന്ദിനീ വിഘ്നനാശിനീ .. 94..

103
00:16:35.000 --> 00:16:44.000
തേജോവതീ ത്രിനയനാ ലോലാക്ഷീ-കാമരൂപിണീ .
മാലിനീ ഹംസിനീ മാതാ മലയാചല-വാസിനീ .. 95..

104
00:16:44.000 --> 00:16:54.000
സുമുഖീ നലിനീ സുഭ്രൂഃ ശോഭനാ സുരനായികാ .
കാലകണ്ഠീ കാന്തിമതീ ക്ഷോഭിണീ സൂക്ഷ്മരൂപിണീ .. 96..

105
00:16:54.000 --> 00:17:03.300
വജ്രേശ്വരീ വാമദേവീ വയോഽവസ്ഥാ-വിവർജിതാ .
സിദ്ധേശ്വരീ സിദ്ധവിദ്യാ സിദ്ധമാതാ യശസ്വിനീ .. 97..

106
00:17:03.300 --> 00:17:11.300
വിശുദ്ധിചക്ര-നിലയാഽഽരക്തവർണാ ത്രിലോചനാ .
ഖട്വാംഗാദി-പ്രഹരണാ വദനൈക-സമന്വിതാ .. 98..

107
00:17:11.300 --> 00:17:20.000
പായസാന്നപ്രിയാ ത്വക്സ്ഥാ പശുലോക-ഭയങ്കരീ .
അമൃതാദി-മഹാശക്തി-സംവൃതാ ഡാകിനീശ്വരീ .. 99..

108
00:17:20.000 --> 00:17:29.000
അനാഹതാബ്ജ-നിലയാ ശ്യാമാഭാ വദനദ്വയാ .
ദംഷ്ട്രോജ്ജ്വലാഽക്ഷ-മാലാദി-ധരാ രുധിരസംസ്ഥിതാ .. 100..

109
00:17:29.000 --> 00:17:39.000
കാലരാത്ര്യാദി-ശക്ത്യൗഘ-വൃതാ സ്നിഗ്ധൗദനപ്രിയാ .
മഹാവീരേന്ദ്ര-വരദാ രാകിണ്യംബാ-സ്വരൂപിണീ .. 101..

110
00:17:39.000 --> 00:17:48.000
മണിപൂരാബ്ജ-നിലയാ വദനത്രയ-സംയുതാ .
വജ്രാദികായുധോപേതാ ഡാമര്യാദിഭിരാവൃതാ .. 102..

111
00:17:48.000 --> 00:17:57.000
രക്തവർണാ മാംസനിഷ്ഠാ ഗുഡാന്ന-പ്രീത-മാനസാ .
സമസ്തഭക്ത-സുഖദാ ലാകിന്യംബാ-സ്വരൂപിണീ .. 103..

112
00:17:57.000 --> 00:18:06.300
സ്വാധിഷ്ഠാനാംബുജ-ഗതാ ചതുർവക്ത്ര-മനോഹരാ .
ശൂലാദ്യായുധ-സമ്പന്നാ പീതവർണാഽതിഗർവിതാ .. 104..

113
00:18:06.300 --> 00:18:16.000
മേദോനിഷ്ഠാ മധുപ്രീതാ ബന്ധിന്യാദി-സമന്വിതാ .
ദധ്യന്നാസക്ത-ഹൃദയാ കാകിനീ-രൂപ-ധാരിണീ .. 105..

114
00:18:16.000 --> 00:18:25.000
മൂലാധാരാംബുജാരൂഢാ പഞ്ച-വക്ത്രാഽസ്ഥി-സംസ്ഥിതാ .
അങ്കുശാദി-പ്രഹരണാ വരദാദി-നിഷേവിതാ .. 106..

115
00:18:25.000 --> 00:18:35.000
മുദ്ഗൗദനാസക്ത-ചിത്താ സാകിന്യംബാ-സ്വരൂപിണീ .
ആജ്ഞാ-ചക്രാബ്ജ-നിലയാ ശുക്ലവർണാ ഷഡാനനാ .. 107..

116
00:18:35.000 --> 00:18:44.000
മജ്ജാസംസ്ഥാ ഹംസവതീ-മുഖ്യ-ശക്തി-സമന്വിതാ .
ഹരിദ്രാന്നൈക-രസികാ ഹാകിനീ-രൂപ-ധാരിണീ .. 108..

117
00:18:44.000 --> 00:18:52.300
സഹസ്രദല-പദ്മസ്ഥാ സർവ-വർണോപ-ശോഭിതാ .
സർവായുധധരാ ശുക്ല-സംസ്ഥിതാ സർവതോമുഖീ .. 109..

118
00:18:52.300 --> 00:19:01.300
സർവൗദന-പ്രീതചിത്താ യാകിന്യംബാ-സ്വരൂപിണീ .
സ്വാഹാ സ്വധാഽമതിർമേധാ ശ്രുതിഃ സ്മൃതിരനുത്തമാ .. 110..

119
00:19:01.300 --> 00:19:11.000
പുണ്യകീർതിഃ പുണ്യലഭ്യാ പുണ്യശ്രവണ-കീർതനാ .
പുലോമജാർചിതാ ബന്ധ-മോചനീ ബന്ധുരാലകാ .. 111.. (മോചനീ ബർബരാലകാ)

120
00:19:11.000 --> 00:19:19.000
വിമർശരൂപിണീ വിദ്യാ വിയദാദി-ജഗത്പ്രസൂഃ .
സർവവ്യാധി-പ്രശമനീ സർവമൃത്യു-നിവാരിണീ .. 112..

121
00:19:19.000 --> 00:19:28.000
അഗ്രഗണ്യാഽചിന്ത്യരൂപാ കലികല്മഷ-നാശിനീ .
കാത്യായനീ കാലഹന്ത്രീ കമലാക്ഷ-നിഷേവിതാ .. 113..

122
00:19:28.000 --> 00:19:37.000
താംബൂല-പൂരിത-മുഖീ ദാഡിമീ-കുസുമ-പ്രഭാ .
മൃഗാക്ഷീ മോഹിനീ മുഖ്യാ മൃഡാനീ മിത്രരൂപിണീ .. 114..

123
00:19:37.000 --> 00:19:46.000
നിത്യതൃപ്താ ഭക്തനിധിർനിയന്ത്രീ നിഖിലേശ്വരീ .
മൈത്ര്യാദി-വാസനാലഭ്യാ മഹാപ്രലയ-സാക്ഷിണീ .. 115..

124
00:19:46.000 --> 00:19:56.000
പരാ ശക്തിഃ പരാ നിഷ്ഠാ പ്രജ്ഞാനഘന-രൂപിണീ .
മാധ്വീപാനാലസാ മത്താ മാതൃകാ-വർണ-രൂപിണീ .. 116..

125
00:19:56.000 --> 00:20:05.300
മഹാകൈലാസ-നിലയാ മൃണാല-മൃദു-ദോർലതാ .
മഹനീയാ ദയാമൂർതിർമഹാസാമ്രാജ്യ-ശാലിനീ .. 117..

126
00:20:05.300 --> 00:20:14.300
ആത്മവിദ്യാ മഹാവിദ്യാ ശ്രീവിദ്യാ കാമസേവിതാ .
ശ്രീ-ഷോഡശാക്ഷരീ-വിദ്യാ ത്രികൂടാ കാമകോടികാ .. 118..

127
00:20:14.300 --> 00:20:24.000
കടാക്ഷ-കിങ്കരീ-ഭൂത-കമലാ-കോടി-സേവിതാ .
ശിരഃസ്ഥിതാ ചന്ദ്രനിഭാ ഭാലസ്ഥേന്ദ്ര-ധനുഃപ്രഭാ .. 119..

128
00:20:24.000 --> 00:20:33.000
ഹൃദയസ്ഥാ രവിപ്രഖ്യാ ത്രികോണാന്തര-ദീപികാ .
ദാക്ഷായണീ ദൈത്യഹന്ത്രീ ദക്ഷയജ്ഞ-വിനാശിനീ .. 120..

129
00:20:33.000 --> 00:20:42.300
ദരാന്ദോലിത-ദീർഘാക്ഷീ ദര-ഹാസോജ്ജ്വലൻ-മുഖീ .
ഗുരുമൂർതിർഗുണനിധിർഗോമാതാ ഗുഹജന്മഭൂഃ .. 121..

130
00:20:42.300 --> 00:20:51.000
ദേവേശീ ദണ്ഡനീതിസ്ഥാ ദഹരാകാശ-രൂപിണീ .
പ്രതിപന്മുഖ്യ-രാകാന്ത-തിഥി-മണ്ഡല-പൂജിതാ .. 122..

131
00:20:51.000 --> 00:21:00.000
കലാത്മികാ കലാനാഥാ കാവ്യാലാപ-വിനോദിനീ . (വിമോദിനീ)
സചാമര-രമാ-വാണീ-സവ്യ-ദക്ഷിണ-സേവിതാ .. 123..

132
00:21:00.000 --> 00:21:08.000
ആദിശക്തിരമേയാഽഽത്മാ പരമാ പാവനാകൃതിഃ .
അനേകകോടി-ബ്രഹ്മാണ്ഡ-ജനനീ ദിവ്യവിഗ്രഹാ .. 124..

133
00:21:08.000 --> 00:21:17.000
ക്ലീങ്കാരീ കേവലാ ഗുഹ്യാ കൈവല്യ-പദദായിനീ .
ത്രിപുരാ ത്രിജഗദ്വന്ദ്യാ ത്രിമൂർതിസ്ത്രിദശേശ്വരീ .. 125..

134
00:21:17.000 --> 00:21:27.000
ത്ര്യക്ഷരീ ദിവ്യ-ഗന്ധാഢ്യാ സിന്ദൂര-തിലകാഞ്ചിതാ .
ഉമാ ശൈലേന്ദ്രതനയാ ഗൗരീ ഗന്ധർവ-സേവിതാ .. 126..

135
00:21:27.000 --> 00:21:36.000
വിശ്വഗർഭാ സ്വർണഗർഭാഽവരദാ വാഗധീശ്വരീ .
ധ്യാനഗമ്യാഽപരിച്ഛേദ്യാ ജ്ഞാനദാ ജ്ഞാനവിഗ്രഹാ .. 127..

136
00:21:36.000 --> 00:21:46.000
സർവവേദാന്ത-സംവേദ്യാ സത്യാനന്ദ-സ്വരൂപിണീ .
ലോപാമുദ്രാർചിതാ ലീലാ-കൢപ്ത-ബ്രഹ്മാണ്ഡ-മണ്ഡലാ .. 128..

137
00:21:46.000 --> 00:21:56.000
അദൃശ്യാ ദൃശ്യരഹിതാ വിജ്ഞാത്രീ വേദ്യവർജിതാ .
യോഗിനീ യോഗദാ യോഗ്യാ യോഗാനന്ദാ യുഗന്ധരാ .. 129..

138
00:21:56.000 --> 00:22:05.000
ഇച്ഛാശക്തി-ജ്ഞാനശക്തി-ക്രിയാശക്തി-സ്വരൂപിണീ .
സർവാധാരാ സുപ്രതിഷ്ഠാ സദസദ്രൂപ-ധാരിണീ .. 130..

139
00:22:05.000 --> 00:22:14.300
അഷ്ടമൂർതിരജാജൈത്രീ ലോകയാത്രാ-വിധായിനീ . (അജാജേത്രീ)
ഏകാകിനീ ഭൂമരൂപാ നിർദ്വൈതാ ദ്വൈതവർജിതാ .. 131..

140
00:22:14.300 --> 00:22:25.000
അന്നദാ വസുദാ വൃദ്ധാ ബ്രഹ്മാത്മൈക്യ-സ്വരൂപിണീ .
ബൃഹതീ ബ്രാഹ്മണീ ബ്രാഹ്മീ ബ്രഹ്മാനന്ദാ ബലിപ്രിയാ .. 132..

141
00:22:25.000 --> 00:22:34.000
ഭാഷാരൂപാ ബൃഹത്സേനാ ഭാവാഭാവ-വിവർജിതാ .
സുഖാരാധ്യാ ശുഭകരീ ശോഭനാ സുലഭാ ഗതിഃ .. 133..

142
00:22:34.000 --> 00:22:43.000
രാജ-രാജേശ്വരീ രാജ്യ-ദായിനീ രാജ്യ-വല്ലഭാ .
രാജത്കൃപാ രാജപീഠ-നിവേശിത-നിജാശ്രിതാ .. 134..

143
00:22:43.000 --> 00:22:52.000
രാജ്യലക്ഷ്മീഃ കോശനാഥാ ചതുരംഗ-ബലേശ്വരീ .
സാമ്രാജ്യ-ദായിനീ സത്യസന്ധാ സാഗരമേഖലാ .. 135..

144
00:22:52.000 --> 00:23:01.000
ദീക്ഷിതാ ദൈത്യശമനീ സർവലോക-വശങ്കരീ .
സർവാർഥദാത്രീ സാവിത്രീ സച്ചിദാനന്ദ-രൂപിണീ .. 136..

145
00:23:01.000 --> 00:23:10.000
ദേശ-കാലാപരിച്ഛിന്നാ സർവഗാ സർവമോഹിനീ .
സരസ്വതീ ശാസ്ത്രമയീ ഗുഹാംബാ ഗുഹ്യരൂപിണീ .. 137..

146
00:23:10.000 --> 00:23:19.000
സർവോപാധി-വിനിർമുക്താ സദാശിവ-പതിവ്രതാ .
സമ്പ്രദായേശ്വരീ സാധ്വീ ഗുരുമണ്ഡല-രൂപിണീ .. 138..

147
00:23:19.000 --> 00:23:29.000
കുലോത്തീർണാ ഭഗാരാധ്യാ മായാ മധുമതീ മഹീ .
ഗണാംബാ ഗുഹ്യകാരാധ്യാ കോമലാംഗീ ഗുരുപ്രിയാ .. 139..

148
00:23:29.000 --> 00:23:38.000
സ്വതന്ത്രാ സർവതന്ത്രേശീ ദക്ഷിണാമൂർതി-രൂപിണീ .
സനകാദി-സമാരാധ്യാ ശിവജ്ഞാന-പ്രദായിനീ .. 140..

149
00:23:38.000 --> 00:23:47.000
ചിത്കലാഽഽനന്ദ-കലികാ പ്രേമരൂപാ പ്രിയങ്കരീ .
നാമപാരായണ-പ്രീതാ നന്ദിവിദ്യാ നടേശ്വരീ .. 141..

150
00:23:47.000 --> 00:23:56.000
മിഥ്യാ-ജഗദധിഷ്ഠാനാ മുക്തിദാ മുക്തിരൂപിണീ .
ലാസ്യപ്രിയാ ലയകരീ ലജ്ജാ രംഭാദിവന്ദിതാ .. 142..

151
00:23:56.000 --> 00:24:06.000
ഭവദാവ-സുധാവൃഷ്ടിഃ പാപാരണ്യ-ദവാനലാ .
ദൗർഭാഗ്യ-തൂലവാതൂലാ ജരാധ്വാന്ത-രവിപ്രഭാ .. 143..

152
00:24:06.000 --> 00:24:14.000
ഭാഗ്യാബ്ധി-ചന്ദ്രികാ ഭക്ത-ചിത്തകേകി-ഘനാഘനാ .
രോഗപർവത-ദംഭോലിർമൃത്യുദാരു-കുഠാരികാ .. 144..

153
00:24:14.000 --> 00:24:23.000
മഹേശ്വരീ മഹാകാലീ മഹാഗ്രാസാ മഹാശനാ .
അപർണാ ചണ്ഡികാ ചണ്ഡമുണ്ഡാസുര-നിഷൂദിനീ .. 145..

154
00:24:23.000 --> 00:24:32.000
ക്ഷരാക്ഷരാത്മികാ സർവ-ലോകേശീ വിശ്വധാരിണീ .
ത്രിവർഗദാത്രീ സുഭഗാ ത്ര്യംബകാ ത്രിഗുണാത്മികാ .. 146..

155
00:24:32.000 --> 00:24:41.000
സ്വർഗാപവർഗദാ ശുദ്ധാ ജപാപുഷ്പ-നിഭാകൃതിഃ .
ഓജോവതീ ദ്യുതിധരാ യജ്ഞരൂപാ പ്രിയവ്രതാ .. 147..

156
00:24:41.000 --> 00:24:50.000
ദുരാരാധ്യാ ദുരാധർഷാ പാടലീ-കുസുമ-പ്രിയാ .
മഹതീ മേരുനിലയാ മന്ദാര-കുസുമ-പ്രിയാ .. 148..

157
00:24:50.000 --> 00:25:00.000
വീരാരാധ്യാ വിരാഡ്രൂപാ വിരജാ വിശ്വതോമുഖീ .
പ്രത്യഗ്രൂപാ പരാകാശാ പ്രാണദാ പ്രാണരൂപിണീ .. 149..

158
00:25:00.000 --> 00:25:10.000
മാർതാണ്ഡ-ഭൈരവാരാധ്യാ മന്ത്രിണീന്യസ്ത-രാജ്യധൂഃ . (മാർതണ്ഡ)
ത്രിപുരേശീ ജയത്സേനാ നിസ്ത്രൈഗുണ്യാ പരാപരാ .. 150..

159
00:25:10.000 --> 00:25:19.000
സത്യ-ജ്ഞാനാനന്ദ-രൂപാ സാമരസ്യ-പരായണാ .
കപർദിനീ കലാമാലാ കാമധുക് കാമരൂപിണീ .. 151..

160
00:25:19.000 --> 00:25:29.000
കലാനിധിഃ കാവ്യകലാ രസജ്ഞാ രസശേവധിഃ .
പുഷ്ടാ പുരാതനാ പൂജ്യാ പുഷ്കരാ പുഷ്കരേക്ഷണാ .. 152..

161
00:25:29.000 --> 00:25:38.000
പരഞ്ജ്യോതിഃ പരന്ധാമ പരമാണുഃ പരാത്പരാ .
പാശഹസ്താ പാശഹന്ത്രീ പരമന്ത്ര-വിഭേദിനീ .. 153..

162
00:25:38.000 --> 00:25:48.000
മൂർതാഽമൂർതാഽനിത്യതൃപ്താ മുനിമാനസ-ഹംസികാ .
സത്യവ്രതാ സത്യരൂപാ സർവാന്തര്യാമിനീ സതീ .. 154..

163
00:25:48.000 --> 00:25:58.000
ബ്രഹ്മാണീ ബ്രഹ്മജനനീ ബഹുരൂപാ ബുധാർചിതാ .
പ്രസവിത്രീ പ്രചണ്ഡാഽഽജ്ഞാ പ്രതിഷ്ഠാ പ്രകടാകൃതിഃ .. 155..

164
00:25:58.000 --> 00:26:08.000
പ്രാണേശ്വരീ പ്രാണദാത്രീ പഞ്ചാശത്പീഠ-രൂപിണീ .
വിശൃംഖലാ വിവിക്തസ്ഥാ വീരമാതാ വിയത്പ്രസൂഃ .. 156..

165
00:26:08.000 --> 00:26:17.000
മുകുന്ദാ മുക്തിനിലയാ മൂലവിഗ്രഹ-രൂപിണീ .
ഭാവജ്ഞാ ഭവരോഗഘ്നീ ഭവചക്ര-പ്രവർതിനീ .. 157..

166
00:26:17.000 --> 00:26:26.000
ഛന്ദഃസാരാ ശാസ്ത്രസാരാ മന്ത്രസാരാ തലോദരീ .
ഉദാരകീർതിരുദ്ദാമവൈഭവാ വർണരൂപിണീ .. 158..

167
00:26:26.000 --> 00:26:34.000
ജന്മമൃത്യു-ജരാതപ്ത-ജനവിശ്രാന്തി-ദായിനീ .
സർവോപനിഷ-ദുദ്-ഘുഷ്ടാ ശാന്ത്യതീത-കലാത്മികാ .. 159..

168
00:26:34.000 --> 00:26:44.000
ഗംഭീരാ ഗഗനാന്തസ്ഥാ ഗർവിതാ ഗാനലോലുപാ .
കല്പനാ-രഹിതാ കാഷ്ഠാഽകാന്താ കാന്താർധ-വിഗ്രഹാ .. 160..

169
00:26:44.000 --> 00:26:53.000
കാര്യകാരണ-നിർമുക്താ കാമകേലി-തരംഗിതാ .
കനത്കനകതാ-ടങ്കാ ലീലാ-വിഗ്രഹ-ധാരിണീ .. 161..

170
00:26:53.000 --> 00:27:02.000
അജാ ക്ഷയവിനിർമുക്താ മുഗ്ധാ ക്ഷിപ്ര-പ്രസാദിനീ .
അന്തർമുഖ-സമാരാധ്യാ ബഹിർമുഖ-സുദുർലഭാ .. 162..

171
00:27:02.000 --> 00:27:11.000
ത്രയീ ത്രിവർഗനിലയാ ത്രിസ്ഥാ ത്രിപുരമാലിനീ .
നിരാമയാ നിരാലംബാ സ്വാത്മാരാമാ സുധാസൃതിഃ .. 163.. (സുധാസ്രുതിഃ)

172
00:27:11.000 --> 00:27:20.000
സംസാരപങ്ക-നിർമഗ്ന-സമുദ്ധരണ-പണ്ഡിതാ .
യജ്ഞപ്രിയാ യജ്ഞകർത്രീ യജമാന-സ്വരൂപിണീ .. 164..

173
00:27:20.000 --> 00:27:29.000
ധർമാധാരാ ധനാധ്യക്ഷാ ധനധാന്യ-വിവർധിനീ .
വിപ്രപ്രിയാ വിപ്രരൂപാ വിശ്വഭ്രമണ-കാരിണീ .. 165..

174
00:27:29.000 --> 00:27:38.000
വിശ്വഗ്രാസാ വിദ്രുമാഭാ വൈഷ്ണവീ വിഷ്ണുരൂപിണീ .
അയോനിര്യോനിനിലയാ കൂടസ്ഥാ കുലരൂപിണീ .. 166..

175
00:27:38.000 --> 00:27:48.000
വീരഗോഷ്ഠീപ്രിയാ വീരാ നൈഷ്കർമ്യാ നാദരൂപിണീ .
വിജ്ഞാനകലനാ കല്യാ വിദഗ്ധാ ബൈന്ദവാസനാ .. 167..

176
00:27:48.000 --> 00:27:56.000
തത്ത്വാധികാ തത്ത്വമയീ തത്ത്വമർഥ-സ്വരൂപിണീ .
സാമഗാനപ്രിയാ സൗമ്യാ സദാശിവ-കുടുംബിനീ .. 168.. (സോമ്യാ)

177
00:27:56.000 --> 00:28:06.000
സവ്യാപസവ്യ-മാർഗസ്ഥാ സർവാപദ്വിനിവാരിണീ .
സ്വസ്ഥാ സ്വഭാവമധുരാ ധീരാ ധീരസമർചിതാ .. 169..

178
00:28:06.000 --> 00:28:15.000
ചൈതന്യാർഘ്യ-സമാരാധ്യാ ചൈതന്യ-കുസുമപ്രിയാ .
സദോദിതാ സദാതുഷ്ടാ തരുണാദിത്യ-പാടലാ .. 170..

179
00:28:15.000 --> 00:28:24.000
ദക്ഷിണാ-ദക്ഷിണാരാധ്യാ ദരസ്മേര-മുഖാംബുജാ .
കൗലിനീ-കേവലാഽനർഘ്യ-കൈവല്യ-പദദായിനീ .. 171..

180
00:28:24.000 --> 00:28:33.000
സ്തോത്രപ്രിയാ സ്തുതിമതീ ശ്രുതി-സംസ്തുത-വൈഭവാ .
മനസ്വിനീ മാനവതീ മഹേശീ മംഗലാകൃതിഃ .. 172..

181
00:28:33.000 --> 00:28:42.000
വിശ്വമാതാ ജഗദ്ധാത്രീ വിശാലാക്ഷീ വിരാഗിണീ .
പ്രഗൽഭാ പരമോദാരാ പരാമോദാ മനോമയീ .. 173..

182
00:28:42.000 --> 00:28:51.000
വ്യോമകേശീ വിമാനസ്ഥാ വജ്രിണീ വാമകേശ്വരീ .
പഞ്ചയജ്ഞ-പ്രിയാ പഞ്ച-പ്രേത-മഞ്ചാധിശായിനീ .. 174..

183
00:28:51.000 --> 29:00:30.000
പഞ്ചമീ പഞ്ചഭൂതേശീ പഞ്ച-സംഖ്യോപചാരിണീ .
ശാശ്വതീ ശാശ്വതൈശ്വര്യാ ശർമദാ ശംഭുമോഹിനീ .. 175..

184
29:00:30.000 --> 00:29:10.000
ധരാധരസുതാ ധന്യാ ധർമിണീ ധർമവർധിനീ .
ലോകാതീതാ ഗുണാതീതാ സർവാതീതാ ശമാത്മികാ .. 176..

185
00:29:10.000 --> 00:29:19.000
ബന്ധൂക-കുസുമപ്രഖ്യാ ബാലാ ലീലാവിനോദിനീ .
സുമംഗലീ സുഖകരീ സുവേഷാഢ്യാ സുവാസിനീ .. 177..

186
00:29:19.000 --> 00:29:28.000
സുവാസിന്യർചന-പ്രീതാഽഽശോഭനാ ശുദ്ധമാനസാ .
ബിന്ദു-തർപണ-സന്തുഷ്ടാ പൂർവജാ ത്രിപുരാംബികാ .. 178..

187
00:29:28.000 --> 00:29:38.000
ദശമുദ്രാ-സമാരാധ്യാ ത്രിപുരാശ്രീ-വശങ്കരീ .
ജ്ഞാനമുദ്രാ ജ്ഞാനഗമ്യാ ജ്ഞാനജ്ഞേയ-സ്വരൂപിണീ .. 179..

188
00:29:38.000 --> 00:29:48.000
യോനിമുദ്രാ ത്രിഖണ്ഡേശീ ത്രിഗുണാംബാ ത്രികോണഗാ .
അനഘാഽദ്ഭുത-ചാരിത്രാ വാഞ്ഛിതാർഥ-പ്രദായിനീ .. 180..

189
00:29:48.000 --> 00:29:57.000
അഭ്യാസാതിശയ-ജ്ഞാതാ ഷഡധ്വാതീത-രൂപിണീ .
അവ്യാജ-കരുണാ-മൂർതിരജ്ഞാന-ധ്വാന്ത-ദീപികാ .. 181..

190
00:29:57.000 --> 00:30:05.000
ആബാല-ഗോപ-വിദിതാ സർവാനുല്ലംഘ്യ-ശാസനാ .
ശ്രീചക്രരാജ-നിലയാ ശ്രീമത്-ത്രിപുരസുന്ദരീ .. 182..

191
 00:30:05.000 --> 00:30:16.000
ശ്രീശിവാ ശിവ-ശക്ത്യൈക്യ-രൂപിണീ ലലിതാംബികാ .
ഏവം ശ്രീലലിതാ ദേവ്യാ നാമ്നാം സാഹസ്രകം ജഗുഃ ..

192
00:30:16.000 --> 00:30:26.000
.. ഇതി ശ്രീബ്രഹ്മാണ്ഡപുരാണേ ഉത്തരഖണ്ഡേ ശ്രീഹയഗ്രീവാഗസ്ത്യസംവാദേ
ശ്രീലലിതാ സഹസ്രനാമ സ്തോത്ര കഥനം സമ്പൂർണം ..

